AD LIBRUMV 3345

ierat cum Aegesto. v. Dionys. 1, 52 et sup. Exc. 1 ad h. lib„
etsi alii apud Strabon. XIII, p. 608 Β. eum Aeneae comitibus
adscripserunt. Verum etiam Lycophron v. 965 Anchisae no-
thum eum perhibet, et ab Aegesto in Siciliam adductum. cf.
ib. Schol. et Serv. ad V, 73. Itaque Virgilius docte Elymum
Acestae comitem adiunxit v. 73 et ins. 300. 301. cons. silium
XIV, 45. 46.

Ab hoc Elymo populum Elymos in iisdem circa Erycem et
Segestam locis Thucyd. VI, 2 et Dionys. 1, 53 ductum esse tra-
diderunt. Antiquioris tamen illi fuisse originis videntur, ut vel
loca docent a Bocbarto Can. 1, 30, p. 569 sqq. congesta.

Ceterum Virgilius etiam in hoc libro nomina virorum non
indiligenter partim ex Homero transtulit, partim ex historiis.
lta v. 298 Salius et Patron cursu certant. Salius autem Arcas
cum Aenea in Italiam venisse Polemone auctore apud Festum
in Salios traditur. Patron Thurius in Aluntinis agris consedit.
v. Dionys. I, 51. Euryali (v. 294 et al.) nomen ex Homero
satis notum, inter pugiles in ludis funebribus Patrocliffiut autem
ei pulcritudinis laudem attribueret, suspicor Virgilio in mentem
venisse ex eo, quod Ibyci carmine, olim fuit celebratissimum no-
men Euryali, pueri formosi, ut ex Iragmentis intelligitur apud
Athen. XIII, p. 564 F.

Eruellum autem v. 887 sqq. inter heroes Siciliae habitum
fuisse, vel ex urbis Entellae nomine coniectes. Nam mos per-
petuas antiquitatis est, ex urbium nominibus conditores fingere.
Servius ad V, 389: Sane sciendum, hunc (Entellum) secundum
Hyginum , qui de Familiis Troianis scripsit , unum Troianorum
fuisse, de quo Virgilius mutat historiam. A Schol. Lycopltr.
ad v. 958 urbs Entella inter urbes ab Aegesto conditas memo-
ratur. cf. Cluver. Sicil. ant. p. 377 sqq., qui in Silii versibus
x1v‚ 204. 205 dilucidandis laborat: Entella Hectoreo dilectum
nomen Acestae. Sed sequitur Silius nostri poetae fidem, secun-
dum quam Entellus inter ceteros Acestae comites ante Aeneae
tempora in Siciliam venerat, eique amicitia iunctus fuerat. Sae-
pius iam monuimus, diversitates has fabularum docere, a poe-
tis pluribus eandem fabulam fuisse tractatam, adeoque Virgilio,
doctissimo poetae, non defuisse, unde materiam carminis sumeret.

