,ΑΒ LIBRUM VI 1023

libro exhibentur. Etsi vero hoc manifestum est , cnm tamen re-
praesentatio illa Eleusinia, ut ex iisdem locis intelligas, ad vul-
gares fabulas, philosophorum vetustiorum doctrina primum in
Graeciam illatas, attemperata fuerit; non minus demonstrari
posse velis quoque hoc, Virgilium non aliunde suam inferorum
locorum descriptionem petiisse , eumque Eleusinias ceremonias
vulgare aut voluisse aut potuisse, cum nec ipsum iisdem sacris
initiatum esse constet, nec, si hoc constaret, talis impietas in
castissimum poetam cadat, ut arcana, quod nefas erat, ad pro-
fanos efferre voluerit. Sed ne in ingeniosa hac Summi Viri hypo·
thesi retexenda immorandum sit, otium fecit vir doctus,*) qui
eam in singulari libello (Cr-ilica} Observations on the six-th Book of
the Aeneid , Lond. 1770.) paullo acrius quam velis, perstrinxit.
Hoc equidem inter cetera doctissimum Praesulem posuisse nolim,
quandoquidem id alienissimum est ab Aeneidis, omnisque carmi-
nis epici, natura et consilio, poetam, Platonis ae Ciceronis ex-
emplo, rempublicam carmine spico condere, Aeneamque legum- ·
latoris perfecti exemplar proponere voluisse3 quoque modo Ho-

merus ethicum, ae Miltonus religiosum ediderint, ita a Virgilio ⁸

civile seu politicum epos conditum esse. Nec minus leve et infir-
mum est, quod altero loco posuit, nullum legibus ferendis ido-
neum virum olim fuisse, quin arcanis sacris initiatus esset. Quo-
tus enim quisque inter Minoes, Charondas, Zaleucos est, quem
Eleusiniis initiis imbutum esse quisquam tradiderit? Quae omnia
cum sine auctore prodita sint, tum Eleusinia initia ab Aeneae
temporibus et aetate aliquantum sunt remota, ad Avernum autem
Necyomantium quidem aliquando inclaruisse narratum est, initia
autem ulla in his locis fuisse, nec traditur, nec probabile fit. ·
Perit tandem omnis epica vis et poetica suavitas, si res a poeta
narrata ad allegoriam revocetur.

 

⁹) Fuit is, clarissimus historiae Romanae seriorum temporum condi-
tor, Ed. Gibbon, quod ipse professus est, cum memoratione huius censu-
rae nostrae. vid. Macellaneous Works of Ed. Gibbon, 1796. Vol. 11.
Nuper ingeniosus vir, Erasmus Darada, in notis ad Carmen didacticum,
clu bocania Gordos, nobile vas Portlandinm ex Virgilio ita interpreta-
tus est, ut anaglyphum ad mysteria Eleusinia referret. lta sane res se
habet: multa passim in operibus priscae artis , in caelatis maxime et
scalptis, occurrere, symbolica et mystica, quae ad vitam animarum in in-
feris probabiliter referri possint3 etsi difficile est, in bis satis sibi ca-
’ vere, ne ingenii lusui indulgeamus.

 

